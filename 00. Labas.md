# 0 paskaita

## Sveiki, aš jūsų dėstytojas

Aš esu Rokas Andreikėnas, Javascript programuotojas ir dėstytojas. Programuoju daugiau nei 5 metus, dėstau apie 2.5 metų. Mano specializacija yra front-end programavimas, tačiau neišvengiamai tenka susidurti su back-endu. Dirbau tiek įmonėse, tiek freelance pagrindu prie 10 skirtingų produktų (web apps, mobile apps). Turiu du verslus:

- Verslo valdymo sistema skirta valymo įmonėms (Directdigits)
- Tech. karjeros vystymo centras (IamJunior)

## O kas esate jūs?

- Trumpai apie jus
- Programavimo žinios
- Įgyvendinti/pradėti projektai
- Lūkesčiai

## Paskaitų struktūra

Laikas

- 18:00 - 18:15 skiriam praeitos dienos apžvalgai ir klausimams
- 18:15 - 19:00 mokomės aktyviai su dėstytoju
- 19:00 - 19:15 pertrauka
- 19:15 - 20:00 mokomės aktyviai su dėstytoju
- 20:00 - 20:10 pertrauka
- 20:10 - 21:30 praktinės užduotys savarankiškai arba komandose

Kol dėstytojas rodo mokomąją medžiagą įdėmiai žiūrim, klausom ir klausiam į **temą**, jeigu spėjate galite ir rašyti kodą tuo pačiu metu. Off-topic klausimai, techniniai nesklandumai ar kiti nesusiję su kursais dalykai vyksta **po 20:00**. Gerbiam vieni kitų laiką!

Mokymosi tempą nustato dėstytojas, tačiau taikomės į viduriuką. Jeigu jaučiate, kad tempas yra per lėtas arba per greitas, praneškite dėstytojui.

- Asmeniui kuriam tempas yra per greitas teks pasimokyti papildomai, peržiūrėti paskaitų įrašus.
- Asmeniui kuriam tempas yra per lėtas bus duotos papildomos, sunkesnės užduotys.

## Atsiliepimų anketa

Mūsų tikslas yra dirbti kokybiškai ir perteikti žinias kuo įmanoma geriau bei efektyviau, todėl norime, kad užpildytumėt atsiliepimų anketą kai:

- Įveiksite pirmą savaitę mokslų
- Įveiksite visą kursą

**DĖMESIO!** Užpildyti atsiliepimų anketą IMP sistemoje reikia per 5 darbo dienas nuo mokslų pabaigos, kitu atveju teks susimokėti už kursus. https://www.kursuok.lt/finansavimas
